<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=gb2312" />
<title>云笈七签第35卷最新章节|云笈七签第35卷txt下载吧|云笈七签第35卷5200|云笈七签第35卷txt全本</title>
<meta name="keywords" content="云笈七签第35卷最新章节|云笈七签第35卷txt下载吧|云笈七签第35卷5200|云笈七签第35卷txt全本" />
<meta name="description" content="奇书网免费提供云笈七签第35卷TXT全集全本免费下载,云笈七签第35卷TXT下载,云笈七签第35卷txt奇书网,云笈七签第35卷最新章节！云笈七签第35卷全文阅读。页面简洁，无眩杂广告。 " /> 
<link href="http://www.txt5.cn/online/skin/css/book.css" rel="stylesheet" type="text/css" />
<script type="text/javascript" src="http://cbjs.baidu.com/js/m.js"></script>
<style type="text/css">
#gg_box{position:relative;width:172px;height:600px;z-index:999;display: block;}
#gg_float{width:172px;position:absolute;top:0; }
</style>
<!--[if IE 6]><script type="text/javascript">
try { document.execCommand('BackgroundImageCache', false, true); } catch(e) {}
</script><![endif]--> 
<script language="javascript" type="text/javascript" src="http://www.txt5.cn/online/skin/js/xiaoshuo.js"></script>
<script type="text/javascript">var preview_page = "view_146665_34.html",next_page = "view_146665_36.html",index_page = "http://www.txt5.cn/html/list_146665.html";function jumpPage(event){var evt =event?event:window.event;if(evt.keyCode==37) location=preview_page;if (evt.keyCode==39) location=next_page;if (evt.keyCode==13) location=index_page;}document.onkeydown=jumpPage;</script>


</head>
<body style="background: #f6f6f6">
<div class="mainnav">
	<div id="header">
        <div class="logo"><a href="http://www.txt5.cn/html/list_146665.html">返回目录</a></div>  
		<div class="fl_nav">
				<div class="nav_tit">耽美</div>
			<ul>
				<li><a href="http://www.txt5.cn/type-37-15-1.html" title="">古代架空</a></li>
				<li><a href="http://www.txt5.cn/type-37-14-1.html" title="">近代现代</a></li>
				<li><a href="http://www.txt5.cn/type-37-16-1.html" title="">穿越小说</a></li>
				<li><a href="http://www.txt5.cn/type-37-16-1.html" title="">转世重生</a></li>
				<li class="bg0"><a href="http://www.txt5.cn/type-37-17-1.html" title="">科幻未来</a></li>
				<li><a href="http://www.txt5.cn/type-37-18-1.html" title="">推理悬疑</a></li>
				<li><a href="http://www.txt5.cn/type-37-17-1.html" title="">玄幻灵异</a></li>
				<li><a href="http://www.txt5.cn/type-37-19-1.html" title="">网游竞技</a></li>
				<li><a href="http://www.txt5.cn/type-37-20-1.html" title="">唯美百合</a></li>
				<li class="bg0"><a href="http://www.txt5.cn/type-37-20-1.html" title="">同人小说</a></li>
			</ul>
		</div>
		<div class="xl_nav">
			<div class="nav_tit">言情</div>
			<ul>
				<li><a href="http://www.txt5.cn/type-2-6-1.html">现代都市</a></li>
				<li><a href="http://www.txt5.cn/type-2-2-1.html">穿越言情</a></li>
                <li><a href="http://www.txt5.cn/type-2-6-1.html">青春校园</a></li>
                <li><a href="http://www.txt5.cn/type-2-3-1.html">游戏生涯</a></li>
				<li class="bg0"><a href="http://www.txt5.cn/type-2-1-1.html">古装言情</a></li>
				<li><a href="http://www.txt5.cn/forum-43-1.html">架空历史</a></li>
				<li><a href="http://www.txt5.cn/type-2-5-1.html">BG同人</a></li>
                <li><a href="http://www.txt5.cn/type-41-31-1.html">仙侠女恋</a></li>
                <li><a href="http://www.txt5.cn/forum-2-1.html">言情小说</a></li>
				<li class="bg0"><a href="http://www.txt5.cn/type-41-33-1.html">科幻未来</a></li>
			</ul>
		</div>
		<div class="navbg">
			<div class="nav">
				<ul>
					<li><a href="http://www.txt5.cn/">论坛首页</a></li>
					<li><a href="http://www.txt5.cn/html/list_146665.html">返回目录</a></li>
					<li><a href="http://www.txt5.cn/forum-37-1.html">耽美</a></li>
					<li><a href="http://www.txt5.cn/forum-2-1.html">言情</a></li>
					<li><a href="http://www.txt5.cn/forum-41-1.html">玄幻</a></li>
					<li><a href="http://www.txt5.cn/portal.php">阅读榜</a></li>
					<li><a href="http://www.txt5.cn/sitemap.html">最新入库</a></li>
					<li><a href="http://www.txt5.cn/show_c_t_f0_o0_s_p.html">全部小说</a></li>
					
				</ul>
				<div class="nav_right">
					<a target="_blank" href="http://www.txt5.cn/thread-146665-1-1.html">返回论坛</a>
                                      <a target="_blank" href="http://www.txt5.cn/plugin.php?id=fav">书架</a>
                                      <a target="_blank" href="http://www.txt5.cn/forum.php?mod=post&action=newthread&fid=2" class="orange">我要上传</a>
				</div>
			</div>
		</div>
	</div>
</div>
<div class="read_wrapp">
<div class="main myset"><script>show_pagetop();</script></div></div>
<div class="space10"></div>
<div class="wrapper">
<!-- 广告位：txt5生成页面第底部横幅2 -->
<script type="text/javascript">BAIDU_CLB_fillSlot("879212");</script>
	</div>
<div class="read_wrap">
	<!--pageurl-->
	<div class="read_pageurl">
		<div class="left">
			<a href="http://www.txt5.cn/" >奇书网</a> &gt; 
						<a href="http://www.txt5.cn/html/list_146665.html">云笈七签第35卷</a> <i>（书号：146665）</i>
		</div>
		<div class="right">
			<a href="http://www.txt5.cn/plugin.php?id=fav&action=add&tid=146665">打开书架</a>|<a href="http://www.txt5.cn/plugin.php?id=fav&action=add&tid=146665" onclick="toupiao(9);" class="ajax_recommendation">投推荐票</a>
			<a href="javascript:;" id="translateLink" class="f_font">哇！繁體版</a>
		</div>
	</div>
	<div class="readhead">
		<a class="book_list" href="http://www.txt5.cn/html/list_146665.html#mulu" title="返回目录">返回目录</a>
		<h1>《<a href="http://www.txt5.cn/html/list_146665.html">云笈七签第35卷</a>》</h1>
		<span class="btn_favorite ajax_favorite" href="http://www.txt5.cn/plugin.php?id=fav&action=add&tid=146665" onclick="shujia(9);">加入书架</span>
        <div class="read_type"><div class="bdsharebuttonbox"><a href="#" class="bds_more" data-cmd="more"></a><a title="分享到QQ空间" href="#" class="bds_qzone" data-cmd="qzone"></a><a title="分享到新浪微博" href="#" class="bds_tsina" data-cmd="tsina"></a><a title="分享到腾讯微博" href="#" class="bds_tqq" data-cmd="tqq"></a><a title="分享到微信" href="#" class="bds_weixin" data-cmd="weixin"></a></div>
<script>window._bd_share_config={"common":{"bdSnsKey":{},"bdText":"","bdMini":"2","bdMiniList":false,"bdPic":"","bdStyle":"0","bdSize":"32"},"share":{},"image":{"viewList":["qzone","tsina","tqq","renren","weixin"],"viewText":"分享到：","viewSize":"16"},"selectShare":{"bdContainerClass":null,"bdSelectMiniList":["qzone","tsina","tqq","renren","weixin"]}};with(document)0[(getElementsByTagName('head')[0]||body).appendChild(createElement('script')).src='http://bdimg.share.baidu.com/static/api/js/share.js?v=89860593.js?cdnversion='+~(-new Date()/36e5)];</script></div>
	</div>
	<div class="readcontainer">
		<div class="readmain">
			<div class="readmain_inner" id="amain">
				
				<div class="chapter_title"><h2>云笈七签第35卷</h2></div>
					<div class="chapter_content" id="contents"><p>凡修行太一之事，真人之道，不得有所礼拜。礼拜亦帝君、五神之所忌也。若有所精思行礼愿之时，但心拜而已，不形屈也。</p><p>　　</p><p>　　◎上清大洞戒</p><p>　　凡修雌一之法，不得哀哭。哀哭感则五神号于上府，太一泣于中田，神丧精亡，灵真去身，空尸独立，复何仙冀哉？不得见尸，一年不得行事，却倾一年之功。若一年见三尸者，则三年不得行事，亦却三年之功。见二十四尸，子失道矣。前文太素亦与此大同小异矣。亦不得言称死事，恚怒愿己之死，言满四十，不得为真人，以为弃生之罪，三年身亡灭矣。不得衣五色衣裳，敷华好服则真灵去身，淫邪内发驰心，猖獗潜逸，赤子飞飚，长离玄宫，破形解骸，身死名灭。若衣服，勿杂色兰布之服，可以终日咏诵洞章，奚求不得乘云驾龙，逍遥太极。</p><p>　　</p><p>　　◎灵宝戒</p><p>　　《真仙内科》云：玄功之人，常布衣草履，不得荣华之服，犯者失道。祖父母、己父母、同法可拜，不同法不得拜，叔伯以下，不同法亦不得拜，犯者身亡。父母吉会，不得预坐。父母兄弟妻子同契，虽有骨血之亲，皆不得同床而坐，同盘而食。其法不同，皆为尸秽，犯者失道。夫妻不得同室而寝，若邪念在心，长失道矣。自非同盟，不得同室而寝。自非同契，不得同床而坐，同盘而食，同衣而服，犯者失道。</p><p>　　凡身荷仙官灵箓，不得妄拜妄哀，不得妄哭。凡于父母、国君、官长二千石剌史三，公皆设敬，不得即误礼拜。</p><p>　　</p><p>　　◎受持八戒斋文</p><p>　　刘宋朝陆先生修静上启：</p><p>　　元始天尊，无极大道，感应灵圣，一切神明。今有善男子、善女人等，求欲受持八戒清斋一日一夜，用以检御身心，灭诸三业罪恼者。故《洞神经》第十二云：夫斋以齐整身心为急。身心齐整，保无乱败。起发多端，大略有八：</p><p>　　一者，不得杀生以自活。</p><p>　　二者，不得淫欲以为悦。</p><p>　　三者，不得盗他物以自供给。</p><p>　　四者，不得妄语以为能。</p><p>　　五者，不得醉酒以恣意。</p><p>　　六者，不得杂卧高广大床。</p><p>　　七者，不得普习香油，以为华饰。</p><p>　　八者，不得躭着歌舞，以作倡伎。</p><p>　日善男子、善女人等人，若能不犯此之八事，则八败无从以起，则八成自然而立。立久不失，则延年保命，神通洞达。是故斋者，受持八戒，思真行道，通而无穷，显验必速，皆如所期也。今请受既毕，再拜起，奉戒而退。</p><p>　№四十一 杂法部</p><p>　　◎沐浴</p><p>　　《太上素灵经》云：太上曰：兆之为道，存思《大洞真经》，每先自清斋，沐浴兰汤。</p><p>　　《太上灵宝无量度人上品妙经》云：道言，行道之日，皆当香汤沐浴。</p><p>　　《黄箓简文经》云：奉经威仪，登斋诵经，当沐浴以精进。若神气不清，则魂爽奔落。</p><p>　　《紫虚元君内传》云：夫建志内学，养神求仙者，常当数沐浴以致灵气，玉女降祥，不沐浴者，故气前来，三宫秽污。</p><p>　　《仙公请问经》云：经洿不以香水洗沐，则魂魄奔落，为他鬼所拘录。</p><p>　　《三元品戒》曰：常以正月十五日、七月十五日、十月十五日、平旦、中夜沐浴，东向以杓回香汤，左转三十二遍，闭目思日光在左目上，月光在右目上，五星缠络头上，五云盖体，四灵侍卫。讫，便叩齿三十二通，祝曰：</p><p>　　天澄气清，五色高明。日月吐晖，灌我身形。神津内澳，香汤炼形，光景洞曜，焕映上清。气不受尘，五府纳灵。罪灭三涂，祸消九冥，恶根断绝，福庆自生。今日大愿，一切告盟。身受开度，升入帝庭。毕，仰咽液三十二通止，便洗沐。毕，冠带衣服，又叩齿十二通，祝曰：</p><p>　　五浊以清，八景以明，今日受秬，罪灭福生。长与五帝，齐参上灵。祝毕，便出户入室，依法行道。夫每经一殗，皆须沐浴，修真致灵，特宜清净，不则多病。经真官，计人罪过。沐浴香汤。用竹叶、桃枝、柏叶、兰香等分内水中，煮十数沸，布囊滤之去滓，加五香，用之最精。</p><p>　　《太丹隐书洞真玄经》云：五香沐浴者，青木香也。青木华叶五节，五五相结，故辟恶气，检魂魄，制鬼烟，致灵迹。以其有五五之节，所以为益于人耶。此香多生沧浪之东，故东方之神人，名之为青水之香焉。又云：烧青木、薰陆、安息胶于寝室头首之际者，以开通五浊之臭，绝止魔邪之炁，直上冲天四十里。此香之烟也，破浊臭之炁，开邪秽之雾。故天人玉女，太一帝皇，随香炁而来，下憩子之面目间焉。烧香夜，特亦常存而为之。</p><p>　　《黄气阳精三道顺行经》云：上学之士，服日月皇华金精飞根黄气之道，当以立春之日清朝、煮白芷、桃皮、青木香三种，东向沐浴。</p><p>　　《西王母宝神起居玉经》云：数澡浴，要至甲子当沐浴，不尔，当以几音羁月日旦，使人通灵浴。不患数，患人不能耳。荡练尸臭，而真气来入。</p><p>　　又云：太上九变十化。</p><p>　　《易新经》曰：若履殗秽及诸不净处，当洗澡浴，盥解形以除之。其法用竹叶十两、桃皮削取白四两，以请水一斛二斗于釜中煮之，令一沸出，适寒温，以浴形，即万殗消除也。既以除殗，又辟湿痹、疮痒之疾。且竹虚素而内白，桃即却邪而折秽，故用此二物以消形中之滓浊也。天人下游既返，未尝不用此水以自荡也。至于世间符水，祝漱外舍之，近术皆莫比于此方也。若浴者盖佳。但不用此水以沐耳。</p><p>　　《三皇经》云：凡斋戒沐浴，皆当盥汰五香汤。五香汤法，用兰香一斤，荆花一斤，零陵香一斤，青木香一斤，白檀一斤。凡五物切之，以水二斛五斗煮取一斛二斗，以自洗浴也。此汤辟恶，除不祥炁，降神灵，用之以沐，并治头风。</p><p>　　《太上七晨素经》云：每以月一日、十五日、二十三日，一月三取三川之水一斛一经云，三川水取三江口水。一经云，取三井水亦佳，鸡舌、青木香、零陵香、薰陆香、沉香五种合一两，捣内水中煮之，水沸便出，盛器之中，安着床上，书通明符着中以浴，未解衣，先东向叩齿二十四通，思头上有七星华盖，紫云覆满一室，神童散香在左，玉女执巾在右。毕，取水含仰漱左右三通，祝曰：</p><p>　　三光朗照，五神澄清。天无歌，地无飞尘。沐浴东井，受胎返形。三练九戒，内外齐精。玉女执巾，玉童散灵。体香骨芳，上造玉庭。长保元吉，天地俱并。毕，脱衣东向，先漱口三过，次洗手面，然後而浴也。浴毕，转西向阴祝曰：</p><p>　　浣浊除尘，洗秽返新。改易故胎，永受太真。事讫，取符沉着井中。</p><p>　　天帝君沐浴上法，受之元始天王。按法修行，体香骨芳，得为帝皇。传付天帝君修行，得流精紫光，覆冠帝身。天帝君传南极上元君。上元君修行，得流芳上彻，香闻三清。传付太微天帝君修行，五方自生神芝，来会帝房。传付上圣金阙君，金阙君修行，面生玉泽，体发奇光。传付上相青童君，青童君修行，香充三清，光映十方。此之妙道，非世所行，秘在南极紫房之内。有分应仙，当得此经，按文修行三元紫房，体生玉泽，面发奇光，神聪奇朗，究彻无穷，能行其道，白日登晨。</p><p>　　《外国放品经》云：沐责门，冠带神辉，学同天人，寿极二仪。高上合欢，万仙总归，正虚结符，永无倾危。</p><p>　　</p><p>　　◎沐浴七事获七福</p><p>　　《沐浴身心经》云：沐浴内净者，虚心无垢；外净者，身垢尽除。存念真一，离诸色染，证入无为，进品圣阶，诸天纪善，调汤之人功德无量。天真皇人复白。</p><p>　　天尊未审五种香汤，获七福因，何者为是？何所修行？有何胜业？愿更开晓。天尊答曰：五香者，一者白芷，能去三尸；二者桃皮，能辟邪气；三者柏叶，能降真仙；四者零陵，能集灵圣；五者青木香，能消秽召真。此之五香，有斯五德。七福因者，一者上善水，二者火薪，三者香药，四者浴衣，五者澡豆，六者净巾，七者蜜汤。此七福因，能成七果：一者常生中国，为男子身；二者身相具足；三者身体光明，眼瞳彻视，四者髭发绀青，圆光映项；五者唇朱口香，四十二齿；六者两手过膝；七者心聪意慧，通了三洞经法。</p><p>　　</p><p>　　◎沐元日</p><p>　　正月十日，沐浴，令人齿坚。</p><p>　　二月八日，沐浴，令人轻健。</p><p>　　三月六日，沐浴，令人无厄。</p><p>　　四月四日，沐浴，令人无讼。</p><p>　　五月一日，沐浴，令人身光。</p><p>　　六月二十七日，沐浴，令人轻健。</p><p>　　七月二十五日，沐浴，令人进道。</p><p>　　八月二十二日，沐浴，令人无非祸。</p><p>　∨月二十日，沐浴，令人辟兵。</p><p>　　十月十八日，沐浴，令人长寿。</p><p>　　十一月十五日，沐浴，令人不忧畏。</p><p>　　十二月十三日，沐浴，得玉女侍房。</p><p>　　《洞玄真一五称符上经》云：黄帝曰：天老以小兆未知天炁，故受兆《灵宝五称符经》。按东井讠千清洁吉日，沐浴斋净，受灵宝符。</p><p>　　正月十日人定时。</p><p>　　二月八日黄昏时。</p><p>　　三月六日日入时。</p><p>　　四月四日日昳时。</p><p>　　五月一日日中时，二十九日巳时。</p><p>　　六月二十七日食时。</p><p>　　七月二十五日早食时。</p><p>　　八月二十二日日出时。</p><p>　∨月二十日鸡三鸣时。</p><p>　　十月十八日鸡初鸣时。</p><p>　　十一月十五日过夜半时。</p><p>　　十二月十三日夜半时。此皆当天炁月宿东井时，与神仙合会，此日兰汤沐浴巳也。</p><p>　　《老君河图修身戒》云：</p><p>　　正月十日人定时沐浴，除过无极。</p><p>　　二月八日黄昏时沐浴，除过二千。</p><p>　　三月六日日入时沐浴，除过三百。</p><p>　　四月十三日夜半时沐浴，除过二十。</p><p>　　五月一日日昳时沐浴，除过二十。</p><p>　　六月二十七日日中时沐浴，除过六百六十。</p><p>　　七月七日日中时沐浴，除过七百三十。</p><p>　　八月二十五日人定时沐浴，除过七十。</p><p>　∨月二十日日出时沐浴，除过九百六十。</p><p>　　十月二十八日平旦时沐浴，头白返黑，寿同仙人，除过无极。</p><p>　　十一月四日鸡鸣时沐浴，除过二十三。</p><p>　　十二月三十日夜半时沐浴，除过三千。</p><p>　　《洞玄二十四生图经》云：天河灌东井，石景水母精，圆光拂灵曜，玄晖莹高明。元始披重夜，天人逐月生。沐浴澜池上，龙负长更瓶。金童丽香华，玉女流五星。冠带濯玉津，炼度五仙形。体香万神降，乘景登高清。</p><p>　　《洞真太上黄素四十四方经》云：凡存念上道，呪除三尸之时，常当采取白芷草根及青水香，合以东流水，煮取其汁，以沐浴于身，辟诸血尸恶炁。可和香烧之，以致神明。若无青木香者，亦可单用白芷。</p><p>　　清虚真人曰：每至甲子，必当沐浴。</p><p>　　紫微夫人曰：沐浴不欲数者，魄之性也。性违魄返，是炼其浊秽，魄自亡矣。</p><p>　　《真诰》云：南岳夫人曰：浴不厌数，患人不能耳，数则荡炼尸臭，而真炁来入。</p><p>　　《金房度命上经》云：修度命回年之道，每以六癸之日，取北泉之水一斛，就本命日取白芷、桃皮、柏叶各一斤，合煮令沸，正中而浴。临浴之时，向本命叩齿九通，思玉童三人执巾在左，玉女二人擎香在右，紫云华盖覆到前後，微祝曰：</p><p>　　天地洞清，洗秽除尘。炼化九道，返形太真。百关纳灵，节节受新。清虚监映，内外敷陈。日吉时良，度命回年。玉童玉女，为我执巾。玄灵紫盖，冠带我身。使我长生，天地同根。毕，便浴。浴讫，还入室，东首而卧。取粉自饰，通身令币，仍摩两掌令热，拭面二七，又微祝曰：</p><p>　　天朗炁清，我身已精。尘秽消除，九孔受灵。使我变易，还反童形。引骨更生，体映玉光，面发金容。</p><p>　　《洞神经》第十二云：上元斋者，用云水三斛，青木香四两，真檀七两，玄参二两，四种合煮，一沸，清澄适寒温，先沐後浴。此难办者，用桃皮、竹叶剉之，水一二斛随多少，煮一沸，令有香气，人人作浴，内外同用之，辟恶，除不祥。沐浴室令香净，勿近圊溷，勿逼井灶，勿侵堂坛，勿用秽地，故厕牢狱，尸枢、堂居，皆不可用。</p><p>　　</p><p>　　◎栉沐浴</p><p>　　道书云：凡道士理发将髻及沐头将散发之时，先叩齿七通，乃祝曰：</p><p>　　太帝散华，玄归大神。今日元吉，理发沐尘。辟恶除患，长生神仙。毕，乃髻之。竟，又叩齿七通，都毕。此名为太帝散华理发内法。令人终年不病，耳目聪明，头脑不痛。</p><p>　　凡道士浴身及洗手面之时，先临水叩齿三通，乃祝曰：</p><p>　　四大开朗，天地为常。玄水澡秽，辟除不祥。双童守门，七灵安房。云津炼灌，万炁混康。内外利贞，保兹黄裳。祝毕，又叩齿三通，乃洗手面。此名为澡秽除凶七房祝法。常能行之者，使人神明血净，辟诸凶气。</p><p>　　</p><p>　　◎解秽并叙</p><p>　　夫神气清虚，真灵所守。身心混浊，邪气害人。入靖思真，要须清洁。不履众恶，吉祥止焉。道士女官，受法已後，特忌殗秽。诸不宜者，不在履限。</p><p>　　《玄都律》曰：民家殗污，不过晦坏萌耄慰抟嗳栈唷Ｈ曛ィ绰偃眨⒉坏檬榉嗾拢嫒刖浮Ｎフ撸